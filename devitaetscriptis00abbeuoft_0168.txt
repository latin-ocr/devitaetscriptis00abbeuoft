140 CAPUT 11.

sententiam, calumnia est tam nullo fundamento fulcita,
quam e solemni nestorianorum scriptorum perfidia expli-
catu facilis3 solent enim, naturae et personae notionem
perperam confundentes, unius in Christo naturae propu-
gnatores asserere quoscunque duarum personarum nega-
tores inveniunt. Hinc Catholicos et ‚lacobitas eodem loco
reponunt, et utrosque inviso monophysitismi crimine
deturpant (ιι).

Denique indubium estquod subjungitRenaudotius, nimi-
rum Sarugensem apud jacobitas haereticos in confessione
fidei laudari, et frequenter nominari in tractatu haeretico
de fide patrum, imo addi posset ejus memoriam in kalen-
dariis ter in anno recolendam et celebrandam proponi.
Verum enimvero hoc argumentum qnod solidum prima
fronte videretur, facili negotio dissolvi poterit. Satis
suerit animadvertisse simile infortunium quam plurimis
patribus orthodoxis accidisse ι nempe in confessione fidei
inter doctores ecclesiae jacobiticaa collocantur Athanasius,
Cyrillus, Ephraemus, imo alii qui in concilio chalce-
donensi adversus ipsos expresse producti fuerunt, ut
Gregorius theologus, Basilius, Theophylns‚ Epiphanius,
Chrysostomus. Tribuendum hoc est, ut jam snpra monui,
plerumque cupidini qua laborabant haeretici isti doctrinam
suam tam illustri patrocinio cohonestandi, aliquoties tamen
merae ignorantiae et critici judicii omnimodae absentiae. Et
bac quidem posteriori causa factum fuisse putarem ut
Maronitae catholici Edessenum Jacobum, haereticum mono-
physitam, veluti sanctum colere et venerari inceperint.
Jacobitae vero Sarugensem, nisi me sallat conjectura, ideo
suum facere voluerint, quod ejus auctoritate et fama sectae
suae decus et praesidium accedendum sperabant. Ceterum
quam immerito tantum virum sibi vindicaverint mox ad

(ι) Cir. Β. Ο. lll, 587.

 

