INTRODUGTIO.

SYRORUM HISTORIA LITTERARIA AD TEMPORA S. τΙΑΕΟΒΙ
SARUGENSIS SUMMATIM DEDUCTA.

Propositum est, quod in praefatione jam significavi, de
sancti Jacobi Sarugensis vita et scriptis disserere. At vero huic
instituto haud superfluum arbitror sore , vel lectori injucun-
dum, si de litteraturae syriacae fatis necnon de veteribus
hujus linguae documentis summa quaedam praelibavero, ut
traditionis serie aliqua tenus saltem perspecta, quo loco
auctor noster ejusque scripta sint habenda luculentius
appareat.

De syriacae autem linguae antiquitate et praestantia fusius
tractavit Georgius Amira maronita ‚ in praeludiis ad qram-
maticam syriacam sive chaldaicam (1), ubi illam hebraica
antiquiorem et Christi Domini ore consecratam contendit :
qu'us quidem prior haec asserti0 etiamnum linguarum peritis
injudicata manet, posterior vero ea tenus tantum rata potest
haberi, qua tenus latiori sensu lingua syriaca varias dialec-
tos aut etiam idiomata‘plura complecti intelligatur.

¹ (1)Romae in typographia linguarum externarum, apud Jacobum
Lunam. 1596.

1

