CAPUT PRIMUM.

DE VITA S. JACOBI SARUGENSISb

ARTICULUS Ι.

FONTES HISTORICI PROPONUNTUR.

Quale fuerit primis Ecctesiae saeculis apud Syros scri-
bendi studium ‚ qualis ardor, quis status et conditio litte-
rarum satis pro scopo nostro ostensum arbitror conspectu
superiore. Nunc vero argumentum praecipuum quod est
de S. Jacobi Sarugensis vita et seriptis tractaturus, primo
loco proferre lubet encomium a Georgio ejus discipulo
compositum ‚ tum quod hujus auctor, utpote Jacobo ooaevus,
fidem ex hac parte sibi conciliat et auctoritatem, tum
quod exhibito hoc ipso documento, adhuc magnam partem
inedito, panegyricum hujusmodi dicendi genus exemplo
aptius innotescet.

